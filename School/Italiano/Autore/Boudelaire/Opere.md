## Corrispondenze
La poesia _Corrispondenze_ fa parte della prima sezione del libro _I fiori del male_, che si chiama _Spleen e ideale_: il testo originale era in **versi alessandrini**, tradotti in italiano con 17 endecasillabi uniti in un’unica strofa.

Questa poesia racconta la visione del mondo del poeta: egli è l’unico che riesce a **cogliere le corrispondenze** tra le cose della **natura** e **l’interiorità** dell’uomo.

Ha una sensibilità diversa, si presenta come un veggente che deve rivelare il mistero delle cose.

La poesia infatti descrive come la Natura racconti qualcosa agli uomini attraverso un linguaggio poco comprensibile: ci sono molti simboli che contengono però qualcosa di familiare.

**La poesia si apre con una metafora** in cui la Natura stessa viene paragonata ad un **tempio**.

Esiste poi una corrispondenza misteriosa tra i profumi e i colori che riportano a qualcosa di oscuro.

Baudelaire utilizza diversi piani per descrivere queste corrispondenze (versi 10-14):

- **l’olfatto** – il profumo di bimbo);
- **l’udito** – il dolce suono dell’oboe;
- **la vista** – il verde delle praterie.

Sono tutte **sinestesie** in quanto accostano **piani sensoriali** differenti.

Tutte le forme naturali diventano così il simbolo di una realtà misteriosa e autentica: per capirla è necessario che l’uomo non si fermi alla superficie delle cose ma scavi più a fondo.

La poesia si chiude poi con la descrizione di quelle sensazioni che si collegano ad **atmosfere di corruzione** e **ricerca del piacere**:

- incenso;
- ambra;
- benzoino – una resina balsamica.