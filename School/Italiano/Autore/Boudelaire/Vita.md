# Vita di Charles Baudelaire

## Infanzia e Formazione
Charles Baudelaire nacque a Parigi nel 1821. Studiò prima a Lione e poi in un collegio nella capitale francese, dove si diplomò nel 1839, nonostante un'espulsione. Entrato in conflitto con la famiglia, iniziò a vivere da solo e a frequentare l'ambiente degli artisti del Quartiere Latino.

## Gioventù e Vita da Dandy
Baudelaire viaggiò in Oriente e in Africa. Al suo ritorno a Parigi nel 1842, entrò in possesso dell'eredità paterna, che però consumò rapidamente. Conduceva una vita sregolata da dandy, abusando di alcol e hashish. Nel frattempo, aveva pubblicato il suo primo saggio di critica d'arte (Salon de 1845) e le prime poesie, che sarebbero poi confluite nella raccolta **"I fiori del male"**.

## Carriera Letteraria e Scandali
Baudelaire iniziò a collaborare con giornali e riviste, ma era assillato dai creditori per i debiti accumulati. Nel 1857 pubblicò **"I fiori del male"**, opera che suscitò scandalo per la sua spregiudicatezza e sensualità. Fu condannato per immoralità, costretto a eliminare sei liriche dalla raccolta e a pagare una multa per oltraggio al pudore.

## Ultimi Anni e Morte
Nel 1864, deluso e malato, si recò in Belgio, dove era stato invitato per un ciclo di conferenze. Nel 1866 fu colpito da una paralisi che lo lasciò parzialmente paralizzato e afasico. Fu riportato a Parigi, dove morì nel 1867.
## Prime Composizioni e Opere Critiche
La prima composizione di Baudelaire fu la lirica **"A une dame creole"** ("A una dama creola"), pubblicata nel 1845 sulla rivista **"L'Artiste"**. Nello stesso anno uscì il suo primo saggio di critica d'arte, **Salon de 1845**, seguito l'anno successivo da **Salon de 1846**. Nel 1847 uscì in rivista la prosa lirico-autobiografica **La Fanfarlo**. Del 1851 è il saggio **Del vino e dell'hashish**, che poi confluirà nel volume **I paradisi artificiali** (1861).

## "I fiori del male"
Nel 1855 Baudelaire pubblicò sulla **"Revue des deux mondes"** 18 liriche con il titolo **I fiori del male**. Utilizzò poi lo stesso titolo per l'intera raccolta pubblicata nel 1857, sostituendo un altro più trasgressivo, **Le lesbiche**. La raccolta fu censurata per immoralità, e Baudelaire fu costretto a eliminare sei liriche.

## Traduzioni di Edgar Allan Poe
Baudelaire scoprì lo scrittore americano **Edgar Allan Poe** e iniziò a tradurre le sue opere. Nel 1856 uscì la traduzione di **Racconti straordinari**, seguita dai **Nuovi racconti straordinari** (1857). Nella seconda edizione de **I fiori del male** (1861), Baudelaire sostituì le sei liriche censurate e aggiunse altre 35 poesie, per un totale di 126 liriche.

## Ultimi Anni e Prose in Belgio
Durante il soggiorno in Belgio, scrisse i **poemettti in prosa** raccolti nel volume **Lo Spleen di Parigi**, pubblicati postumi tra il 1868 e il 1869.

## "I fiori del male": Temi e Struttura
La poesia di Baudelaire si caratterizza come lirica della disarmonia, della lotta tra opposti, lo **spleen** e l'**ideal**. La poesia nasce dalla sofferenza come il fiore nasce dalla terra per tendere al cielo. L'aspirazione alla **perfezione** (ideal) convive con l'attrazione per il **vizio** e la degradazione, determinata dallo **spleen** (noia, tedio, negazione della vita).

### Spleen e Ideale
Nella prima sezione, contenuti riferimenti alla figura sociale dell'artista e al suo rapporto con il pubblico. La disperazione senza via d'uscita e i tentativi di fuggire dal male per tendere alla bellezza.

### Quadri Parigini
Il poeta si inoltra nella città di Parigi, raffigurandola in 18 quadri diversi: boulevard lussuosi, quartieri malfamati e attività diurne e notturne.

### Il Vino
Riflessione sulla fuga dalla metropoli e il bisogno di rifugiarsi nei paradisi artificiali offerti dal vino.

### Fiori del Male
Esplorazione della dissolutezza, dell'erotismo e del demoniaco. Oscillazione tra bellezza maledetta e idealizzazione del sentimento amoroso.

### Rivolta
Conflitto tra il poeta e la società, con riflessioni sul cattolicesimo e la colpa.

### La Morte
La morte vista come ultimo tentativo di evasione dalla realtà, con richiami a Satana e al giudizio finale.

Baudelaire cercò di costruire un **itinerario spirituale** attraverso la sua opera, un percorso di conoscenza sulla condizione umana.

# La Poesia come Forma di Conoscenza Alogica

Per Baudelaire, il mondo è una foresta di simboli che non possono essere decifrati né dalla ragione né dalla scienza, ma solo grazie all'intuizione e all'arte. Il poeta vive un'esperienza privilegiata: la poesia è l'unica forma di conoscenza che consente di percepire il mistero nascosto dietro la realtà apparente.

## Analogìe e Sinestesie

### Analogìe
Coerentemente con questo nuovo modo di intendere la lirica, Baudelaire utilizza spesso analogìe e sinestesie, le tecniche retoriche più adatte ad assegnare alla poesia un compito di conoscenza per intuizione. Le **analogìe** sono le relazioni che il poeta coglie in modo alogico tra piani diversi della realtà, creando accostamenti di immagini con valenza evocativa.
### Sinestesie
Le **sinestesie** sono associazioni di parole appartenenti a diverse sfere sensoriali, che determinano una combinazione di percezioni a cui partecipano olfatto, vista, udito, tatto e gusto.
